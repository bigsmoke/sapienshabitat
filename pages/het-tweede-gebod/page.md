---
title: Het tweede gebod: zo besmettelijk zult gij zijn!
taxonomy:
  author: bigsmoke
  scope: spirit
draft: true
---

# Het tweede gebod: zo besmettelijk zult gij zijn!

[Wat zijn de goden klein!](/het-eerste-gebod/) Minder dan miniscuul. Microscopisch. Zo klein dat er maar een enkele is die met het blote oog ontwaard kan worden. [Zo'n enkeling is <i lang="la">Thiomargarita namibiensis</i>, die wel tot een diameter van 0.7&#160;mm kan groeien.]

Doch, het kleine formaat van microben maakt ze niet minder alomtegenwoordig. Integendeel! Ze zitten, hangen, zweven, kruipen en zwemmen overal – in ons, om ons, onder ons, boven ons. God – ik bedoel “goden” (meervoud) – zitten in alles.

Vanuit het perspectief van een microbe is een mens een landschap – een wereld van formaat – een sterrenstelsel – een heelal. Echter, zoals mensen vooralsnog slechts kunnen fántaseren over het coloniseren van verre sterrenstelsels, springen microben moeiteloos van het ene Sterrenstelsel Mens naar het andere. Alles dat nodig is is een kusje, een kuchje, of een handje.

<center>&#x1F9A0;</center>

De ų-kerk zou geen waardig geloof zijn, als het zichzelf niet zou proberen te verspreiden onder de ongelovigen. Als gelovigen in het allerkleinste is het onze plicht om het heilige vuur te verspreiden. Klein als we zijn, kunnen we echter maar een klein vlammetje beheersen. We willen niet zelf door de vlammen verzwolgen worden. Daarom stoken we het heilige vuur niet te hoog op. Gelukkig is er vaak maar een onbeduidend vonkje nodig om het licht in de ander te doen ontbranden. Bovendien zal tevéél vuur de potentiële bekeerling eerder irriteren dan inspireren. Om een nieuwe gastheer te infecteren, moet een microbe een niet al te sterke, al te overspannen immuunreactie veroorzaken.

<center>&#x1F525;</center>

“Gij zult besmettelijk zijn,” is het tweede gebod.


<!-- vim:set spell spelllang=nl: -->
