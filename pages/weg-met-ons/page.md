---
title: Weg met ons! Radicale zelftwijfel, noodzakelijk narcisme en blutsgefühl 3.0
draft: yes
taxonomy:
  author: bigsmoke
  scope: geenstijl
---

# Weg met ons! Radicale zelftwijfel, noodzakelijk narcime en <i lang="de">blutsgefühl</i> 3.0

Wij—<i lang="la">Homo sapiens</i>—zijn een plaag voor de planeet. De planeet ervaart het niet zo, maar de linkse gutmensch wèl, volgens rechts. Net als Rita Verdonk, noem ik mezelf niet links, niet rechts, maar liever “recht door zee”. Mooi, al die zeevaartmetaforen in de Nederlandse taal!

Positieve identiteit. Dat zou ik naar voren willen schuiven als alternatief op het afzetten tegen de “weg met ons mentaliteit”. Ik was in 2020 lid van Forum voor Democratie omdat ik even hoopvol was dat Baudet's renaissancevloot zich sterk zou maken voor het omarmen en versterken van de positieve erfenissen in de Nederlandse—en, in bredere zin, de Westerse—cultuur. Het leek even een beschaafde tegenhanger van die andere immigratiekritische partij—Geert Wilders zijn Partij Voor de Vrijheid. Inmiddels, eind 2020, is het nog genanter om lid te zijn van FvD dan het altijd was om lid te zijn van de PVV. Thierry heeft zich laten kennen als nazi-sympathisant, of op zijn minst als sympathisant van nazi-sympathisanten. Wat overgebleven is van zijn partij is nu gebrandmerkt met een 卐-stempel.

Het 卐-symbool roept hier na 75 jaar nog steeds niet, zoals wèl in bijvoorbeeld Hinduïstische streken, een positieve associatie op. Nederland herinnert zich nog iets te goed de explosie van <i lang="de">blutsgefühl</i> tussen 1933 en 1945. 卐 is sindsdien geen teken voor welvaart, maar voor <i lang="de">Ethnische Säuberung</i>, onderdrukking en aggressieve expansie. Het is mooi meegenomen dat de meeste Nederlanders nog wat weten van die verschrikking van de Duitse drang naar meer <i lang="de">Lebensraum</i>. Hierdoor zijn ze wantrouwend jegens al te rechts populistische bewegingen. Tegen mijn beste hoop in, liegt het oordeel over FvD er niet om: té rechts en té populistisch. De tekenen van het populisme had ook ik wel gezien, maar de tekenen van het rechts-extremisme heb ik in mijn naïviteit overheen gekeken. En wat riepen prominente partijleden toen zij met de zich opstapelende feiten werden geconfronteerd? Als rasechte Nederlanders riepen die: “Weg met ons!”

## Weg met ons!

Hoe herkent u een Nederlander in het buitenland? In het meest extreme geval ontkent een Nederlander zijn of haar nationaliteit. Ze zullen hun beste vreemdtalige accent opzetten om niet door u als medelander herkent te worden. In mildere geval zullen ze zich enkel vagelijk verontschuldigen voor hun herkomst, alles om maar niet over te komen als een nationalist, of erger: trots als een Turk. Ik heb het nu natuurlijk niet over het gepeupel. Daar zitten er vast genoeg tussen die niet geleerd hebben dat trots zijn op je Nederlanderschap niet erg chique is. Ik heb het over mensen als u en ik, die dit soort artikelen lezen. U zal die zoveelste Amerikaanse jongeman die in dat hostel in Marakesh probeerde te <i lang="en-US">bonden</i> over hoe <i lang="en-US">“amazing”</i> die Amsterdamse koffieshops zijn haarfijn gewezen hebben op ons schizofrene softdrugsbeleid. (Mogen we dat s.v.p. “milde genotsmiddelen” noemen i.p.v. “softdrugs”?) “O, and by the way, Amsterdam is a tourist shithole.”

Ah, u kunt zich hier niet mee identificeren? Dan bent u misschien trots op NL?

## Trots op NL!

Rita Verdonk was trots op Nederland. Ze kortte het af tot een partijnaam. Los van dat ik Rita destijds natuurlijk een buitengewoon aantrekkelijke vrouw vond, voelde ik me als als “links” bestempelde gutmensch helemaal niet vertegenwoordigd door haar partij. Mijn probleem: hoe ik als liefhebber van de natuur automatisch in de linkerhoek wordt gedrukt door rechts. En het is wel een beetje begrijpelijk ook, want tot nog toe zijn de overheid en NGOs de meest effectieve natuurbeschermers. Als je wilt geloven dat de markt elk probleem kan oplossen, is de status van de natuur anno 2020 een <i lang="en-US">“inconvenient truth”</i>. <i lang="en">“The tragedy of the commons.”</i> Daar heeft rechts geen antwoord op, behalve dat je heel gezellig gemeenschappelijk kunt koffiedrinken in het zoveelste, zielloze overdekte winkelcentrum.

Wat rechts wel kan is ons wijzen op alle geschenken die de soort van vrije markt ons heeft gebracht. Gooi de remmen eraf, hef al die belemmerrende wetten op, en we kunnen nog veel grotere wonderen verwachten. Dat dit soort extreme retoriek alleen maar vruchtbare aarde kan vinden door het succes van links gedachtengoed neemt niet weg dat de geremde versie van vrije marktcapitalisme ontzettend veel materiële welvaart en praktische en sociale vrijheid heeft gebracht. Dit is misschien wel het meest zichtbaar in de vrijheden die vrouwen gewonnen hebben in minder dan een eeuw tijd. De positie van de vrouw is zo snel veranderd dat veel reactief, rechtste lieden—inmiddels in Oost-Europa ook vaak mensen met macht—er onwel van zijn geworden en vrouwen manen om hun focus toch alsjullieblieft wat terug te verplaatsen naar (baar)moederlijke activiteiten. Maar, let wel: zonder rechts—zonder vrije-markt-capitalisme—waren de apparaten die de vrouw genoeg tijd bespaarden om zich met andere zaken dan alleen het huishouden te bemoeien nooit zo wijd verkrijgbaar geweest.

Onder het capitalisme schuilt een schaduw. En, in de sfeer van Trots op NL, begin ik over het positieve aspect van de schaduw. Ook positieve grondslagen kunnen in de schaduw verdwijnen, in dit geval omdat de grondslag een Christelijke traditie is: “In het zweet uws aanschijns zult gij brood eten[…]”

## De God van Nederland ligt op de longafdeling, op haar buik, aan de beademing

Het negatieve aspect van de schaduw van het Christendom: heerschappij over en uitbuiting van de natuur.

(als je “links” gelijkschakelt aan overheidscontrole): bedrijven mogen hun giftige afval maar beperkt lozen; de meeste mensen met een baan kunnen rondkomen van het loon (i.i.t. de situatie in Amerika bijvoorbeeld);

Ik wil ook trots zijn op mijn Nederlanderschap, maar niet zoals een pro-Erdogan Turk trots is op Turkije.


Waarom moet ik òf voor meer immigratie zijn òf tegen meer ruimte voor de natuur? Vanwege sprookjes.

## Sprookjespartijen

<table class="text-width">
<thead>
<tr>
<th>De schaduw van links volgens rechts</th>
<th></th>
<th></th>
<th>De schaduw van rechts volgens links</th>
</tr>
</thead>
<tbody>
<tr>
<td>“Weg met ons!”</td>
<td align="right">&#x1F449;&#x1F3FB;</td>
<td>&#x1F448;&#x1F3FB;</td>
<td>“Weg met de ander!”</td>
</tr>
<tr>
<td>Hypocriet en schijnheilig</td>
<td align="right">&#x1F449;&#x1F3FB;</td>
<td>&#x1F448;&#x1F3FB;</td>
<td>Hoogmoed komt voor de val</td>
</tr>
<tr>
<td>Vrouwenrechten zijn heilig</td>
<td align="right">&#x1F449;&#x1F3FB;</td>
<td>&#x1F448;&#x1F3FB;</td>
<td>Tradities zijn heilig</td>
</tr>
<tr>
<td>Wegkijken van de negatieve gevolgen van immigratie</td>
<td align="right">&#x1F449;&#x1F3FB;</td>
<td>&#x1F448;&#x1F3FB;</td>
<td>Wegkijken van de oorzaken van emigratie</td>
</tr>
</tbody>
</table>


Populistisch rechts verwijt de linkerkant van het spectrum graag hun “weg met ons!”-mentaliteit. Ze wijzen dan bijvoorbeeld op het milieuschuldgevoel waarmee geloofsbelijders in de “linkse kerk” elkaar ophitsen.

Zij die op dit moment aan de macht zijn in NL zijn geen leiders maar bestuurders—“managers” in hun eigen Anglosaxische jargon.

Ik ga capitaliseren op het feit dat Nederland haar eigen identiteit nog niet ontdekt heeft.

## Weg met onze identiteit!

Nederland wil niet meer. Nederland is moe. Er zit geen fut meer in. Daarin heeft guurrechts gelijk. Links heeft geen zin de eigen zeden te beschermen tegen bemoeienis van buitenaf.
